---
title: 'Istota fundacji Natura Kultury w pytaniach i odpowiedziach'
excerpt: 'Słowami naszej fundatorki Marzeny Grajewskiej'
coverImage: '/assets/blog/pytania-odpowiedzi/cover.jpg'
date: '2020-03-16T05:35:07.322Z'
author:
  name: Tim Neutkens
  picture: '/assets/blog/authors/tim.jpeg'
ogImage:
  url: '/assets/blog/pytania-odpowiedzi/cover.jpg'
---

## 1️⃣. Czym jest dla Pani "Fundacja" jako twór sam w sobie?


Dla mnie, Fundacja jest prawną formą umożliwiającą mi realizowanie misji, która jest odpowiedzią na potrzeby ludzi. Niezbędne w niej było rozpoznanie celu działania i dysponowanie kapitałem finansowym.

## 2️⃣. Dlaczego akurat formuła Fundacji?
Moje doświadczenia pokazały mi, że niewielki zespół osób wspierających się w działaniu na rzecz pomocy w rozwiązywaniu konkretnych problemów, może pomóc w odnalezieniu na nowo sensu życia. To praca społeczna, a więc nastawiona na zysk społeczny, konkretnie na rzecz osób pracujących oraz beneficjentów fundacji.

## 3️⃣. Czym ma zajmować się Fundacja?

Nasze działania opierają się na pomocy ludziom obarczonym chorobami cywilizacyjnymi poprzez szerzenie nauki, organizację warsztatów z logoterapii, zajmowanie się sztuką (muzyka na żywo, literatura i kultura), w kontekście pracy z emocjami, a więc tego, co daje doświadczenia prawdziwej radości, poruszenia oraz sprawczości we wspólnocie osób. Nabierając w ten sposób umiejętności tworzenia własnej rzeczywistości, a nawet przyszłości, uczymy się brania odpowiedzialności za swoje życie oraz zdrowie. Dlatego właśnie, będziemy pomagać od podstaw. Od dietetyki, do szukania woli sensu istnienia.

## 4️⃣. Dlaczego "Natura Kultury"?
Przeprowadziliśmy w zespole "burzę mózgów": wiedzieliśmy co chcemy robić, trzeba było jedynie nadać temu imię. O pierwszym członie nazwy myślimy jako o naturze człowieka, która poszukuje celu i obszaru, na którym mógłby go urzeczywistnić - jest nim kultura, czyli uszlachetnianie życia.
Naszą misją jest kultywowanie i uszlachetnianie natury człowieka, sprawianie, by była ona coraz doskonalsza.

## 5️⃣. Co zainspirował Panią do tego, by założyć właśnie taką Fundację?
Najkrócej i najbardziej przejrzyście odpowiem słowami K.P. Zanussiego:

„Na wielu ludzi napatrzyłem się w swoim życiu. Ludzi, którzy tonęli i już nie chcieli płynąć; którzy zamarzali i nie chcieli się ruszać; którzy zagłodzeni już nie szukali pożywienia. To w życiu materialnym. W sferze ducha jest podobnie. A przecież nikt nie rodzi się po to, żeby prowadzić bezmyślną egzystencję, opartą o używanie i spożywanie. Wszyscy w jakiś sposób zaproszeni jesteśmy do życia, które aspiruje do wieczności. Nie wolno się poddać – bez względu na czas, sytuację, okoliczności. Z takich samych powodów, z jakich nie wolno utonąć czy zamarznąć, kiedy jest szansa na przeżycie. (…) Oczywiście. Jest to bardzo trudne, ale można [im] pomóc, jeżeli chce się pomóc, ma się dobrą intencję, jeżeli wychodzi się z pomocną ręką. Nie znaczy to, że potrzebujący z naszej pomocy skorzystają. Czasem nie skorzystają, często ją odrzucą, ale jest jakiś imperatyw, że trzeba pomagać. I sztuka służy między innymi do tego. Sprawdza się i ma sens, kiedy pobudza ludzi do duchowej regeneracji."

## 6️⃣. Skąd wzięła się siła do tego, by doprowadzić ten projekt do stanu faktycznego?

Codziennie stoję przed zadaniem, jakim jest moje życie. Siłę biore z tej świadomości - pragnę robić to, co nadaje mojemu życiu sens. Tym jest dla mnie wola sensu życia. Odkryłam po zmaganiach się z chorobą, że w życiu są rzeczy ważne i ważniejsze. Zawsze otrzymałam pomocną dłoń, pojawiły się sprzyjające sytuacje, więc jako osoba obdarowana miłością, troską i szacunkiem, pragnę czynić to samo dla drugiego człowieka. Pragnę zrobić w moim życiu jeszcze coś wartościowego, urzeczywistnić marzenia. A tego nikt za mnie zrobi.

## 7️⃣. Czy są persony i historie, które były ważne w budowaniu takiego zamysłu Fundacji?

Viktor E. Frankl, mój mentor, dostrzegał sens życia ponad swoje życie, poprzez znalezienie ważności swojego życia, pozwalało mu to wnieść wkład w innych osób, także w mój. Widział w ludziach potencjał, wierzył, że każdy ma sumienie, wrażliwość i jest zdolny przekraczać swój egoizm. Uwrażliwia na drugiego człowieka, na jego często nieodkryte pokłady możliwości. Uczy patrzenia na drugiego, jako osobę z możliwościami...
W książce W poszukiwaniu sensu Frankl opisuje swoje zmagania w obozie koncentracyjnym, rozumiejąc miejsce i czas w jakim się znalazł oraz urzeczywistnił wolę sensu. To człowiek wielkiej wiary, poprzez umiejętne dokonywania wyboru, pozwoliło mu nie tylko wytrwać w tragicznych warunkach, ale również mieć nadzieję, na spotkanie się z żoną, bratem, rodzicami i bliskimi, którzy byli więzieni w obozie. Prowadził tam pracę badawczą i pozostał jej wierny do końca. To wierność sobie, swoim wartościom.
Inna historią są moi bliscy, którzy pokazali mi jak można budować wspaniałe relacje między pokoleniami. Zosia i Olek są dla mnie wzorem postaw, i zarazem inspiracją. Oni mnie uczą tego co daje radość i motywuje do działania poprzez własne działanie.

## 8️⃣. Kim są ludzie zrzeszeni w Fundacji?

Osoby w fundacji to mówiąc krótko "ludzie zmiany". Wnoszą i tworzą nową synergię. Dostrzegają u siebie potrzebę do dzielenia się swoimi zasobami z innymi ludźmi, przez co chcą mieć zawsze pozytywny wpływ na świat. Noszę w sercu wdzięczność, że Fundację mogę współtworzyć z tak mądrymi, szczerymi i dobrej woli osobami.

## 9️⃣. Jaką przyszłość czeka Fundacja?

Fundacja, to ludzie, więc jest w nas dynamika - zmiany na lepsze. Jesteśmy wszyscy zgodni, co do tego, by w naszej kulturze pojawiły się uniwersalne wartości, a w instytucjach nastąpiły zmiany, poprzez które człowiek poczuje się bezpieczny i zrozumiany - nie oceniany.
