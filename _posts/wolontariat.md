---
title: 'Wolontariat'
excerpt: 'Poznaj naszych wolontariuszy'
coverImage: '/assets/blog/wolontariat/cover.jpg'
date: '2020-03-16T05:35:07.322Z'
author:
  name: Joe Haddad
  picture: '/assets/blog/authors/joe.jpeg'
ogImage:
  url: '/assets/blog/wolontariat/cover.jpg'
---

## __Aleksander Romuald Bohatkiewicz__

__Kim jest:__

Uczeń IV Liceum Ogólnokształcącego im. płk. pil. Eugeniusza Horbaczewskiego w Zielonej Górze, na specjalizacji prawno-społecznej. Pasjonat szeroko pojętej geopolityki, nauk humanistycznych oraz sztuki. Zajmuje się grą w zespole muzycznym "The Epilogue", jak również rozwijaniem swoich pasji naukowych w dziedzinie historii oraz stosunków międzynarodowych. Z większych osiągnięć na tym polu, do tej pory otrzymał dyplom za zajęcie I miejsca w Polsce w IV Ogólnopolskim Konkursie na esej geopolityczny organizowanym przez Polskie Towarzystwo Geopolityczne, dyplom za wyróżniające wyniki w eliminacjach II stopnia XLIX Olimpiady Historycznej oraz ukończył kurs językowy w Bostonie (Massachusetts, USA) uzyskując certyfikat EF International Language Campuses hereby certify, na poziomie C2-1.


__Kim jest w Fundacji:__

Współtwórca pomysłu Fundacji, zajmujący się w niej prowadzeniem spotkań, udzielaniem prelekcji, działalnością muzyczną oraz propagowaniem działalności naukowej.

__Jakie są jego cele w Fundacji:__

Propagowanie wiedzy na tematy związane z dziedzinami takimi jak historia, stosunki międzynarodowe i geopolityka, wzmożenie aktywności młodych ludzi na polach kreatywnego myślenia i zajmowania się nauką, poszukiwanie nowych perspektyw rozwoju osobistego oraz pokazywanie tych możliwości innym, organizowanie spotkań autorskich, klubów dyskusyjnych, prowadzenie zajęć lub korepetycji z dziedzin, w których posiada wiedzę na wymienione tematy.

## __Mateusz Wiszniowski__

Nazywam się Mateusz Wiszniowski i mam 25 lat. Studia na kierunku Bezpieczeństwo Narodowe ze specjalizacją Bezpieczeństwo Publiczne ukończyłem w mojej rodzinnej Zielonej Górze z oceną bardzo dobrą, zdobywając w ten sposób tytuł magistra. 

Wiele z moich zainteresowań leży blisko mojego wykształcenia – polityka krajowa, geopolityka, historia, stosunki międzynarodowe, dyplomacja – jednak ich wachlarz jest szerszy również o muzykę klasyczną (szczególnie romantyków czeskich), historię sztuki jak i samą sztukę, a także mechanikę samochodową, sporty siłowe czy trekking i wspinaczkę górską, którą całym sercem uwielbiam. Porozumiewam się w języku angielskim na poziomie C1, a niedawno podjąłem się nauki języka francuskiego, aby w przyszłości móc realizować swoje marzenie pracy dyplomatycznej.

W fundacji pełnię rolę wolontariusza gotowego do prowadzenia spotkań tematycznie zbliżonych do moich pasji oraz otwartego na idee, zdobywanie wiedzy oraz zawiązywanie wartościowych znajomości.

Fundacja ma dla mnie duże znaczenie. Jest dla mnie idealną przestrzenią do dzielenia się swoją wiedzą historyczną i geopolityczną. Zależy mi na tym, aby to miejsce było dla ludzi różnych pokoleń platformą do poznawania siebie, poszerzania swoich horyzontów. Osobiście liczę na to, że moje uczestnictwo 
w dziele Fundacji pomoże mi spełnieniać moje marzenia zawodowe i rozwijać moją karierę. 

## __Michał Borysewicz__

Młody człowiek z podwójnym wykształceniem – absolwent kierunku Chemia i Toksykologia Sądowa na Uniwersytecie Wrocławskim oraz inżynier informatyki wykształcony na Uniwersytecie Zielonogórskim. Miłośnik psychologii, audiofil oraz zapalony dyskutant. Uwielbia łączyć odległe kropki i rozmawiać na wysokim poziomie abstrakcji. Posiada doświadczenie w pracy z ludźmi, zarówno z pozycji lidera jak i osoby podwładnej. Z zamiłowania podróżnik. Dobrze czuje się jako prezenter i osoba moderująca dyskusję. Biegle włada językiem angielskim.

Natura Kultury jest dla mnie szansą na udzielanie namacalnej pomocy innym ludziom, którzy mają pragnienie realizowania swojego potencjału intelektualnego i dzielenia się swoimi umiejętnościami. Pragnę współtworzyć dla nich i dla siebie środowisko, w którym możemy razem się rozwijać i być dla siebie wzajemną inspiracją.

